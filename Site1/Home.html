<!DOCTYPE html>
<html lang="nl">
<head>
	<meta charset="UTF-8">
	<title>Home | Bart Kaëll</title>
	<link rel="stylesheet" type="text/css" href="css/style.css">
</head>
<header>
	<h1>Bart Kaëll</h1>
</header>
<nav>
		<ul id="mainmenu">
			<li><a href="Home.html">Over mij</a></li>
			<li><a href="../Site2/Contact.html">Contact</a></li>
		</ul>
</nav>
<body>
<main>
	<div id="over">
		<h3> Over Bart Kaëll</h3>
		<p>
			Bart Kaëll, artiestennaam van Bart Marcel Emilienne Gyselinck (Oudenaarde, 2 augustus 1960), is een Vlaamse zanger.Kaëll studeerde aan de Studio Herman Teirlinck in Antwerpen. Zijn eerste ervaring deed hij op in de kustshows van Luc Appermont. In 1982 nam hij deel aan de Baccara-beker, waar hij de publieksprijs won. Een jaar later deed hij met het nummer Symfonie mee aan de Belgische preselectie voor het Eurovisiesongfestival en eindigde daarbij op de vierde plaats. Nadien gaf hij nog enkele singles uit. In 1986 behaalde Kaëll zijn eerste grote succes met het nummer La Mamadora. De vrolijke zomerhit stond wekenlang op de eerste plaats in de Vlaamse top 10. Een jaar later probeerde hij opnieuw om voor België naar het Eurovisiesongfestival te gaan, dit keer met het nummer Carrousel. Hij werd echter nipt verslagen door Liliane Saint-Pierre.In 1990 scoorde Kaëll in Vlaanderen grote hits met De Marie Louise, Duizend terrassen in Rome en Zeil je voor het eerst. Dit laatste nummer bereikte de tweede plaats in de Ultratop 50. In de jaren hierna bleef hij met succes veel singles uitbrengen, waaronder Love me forever, Marlene, Mooi weer vandaag en Samen in de zon (een cover van het nummer Nord Sud Ovest Est van 883). In 1995 zong hij op instigatie van zijn toenmalige manager het door Peter Koelewijn geschreven lied Prinses.Kaëll presenteerde op de Vlaamse televisiezender VTM de programma's de VTM-Mini-playback-show, de Soundmixshow en het Rad van Fortuin. Intussen bleef hij muziekmaken. In 1997, toen Rad van Fortuin niet meer werd uitgezonden, kreeg Kaëll opnieuw meer tijd voor zijn zangcarrière. Hierop volgden verschillende singles en cd's.Op de Annes Vlaamse Muziek Awards van 2013 kreeg Kaëll een gouden plaat voor 30 jaar carrière. In 2013 werd hij opgenomen in de Radio 2-eregalerij.In 2017 behaalde Kaëll met zijn album In 't nieuw voor het eerst een notering in de Nederlandse Album Top 100.In 2019 deed hij mee aan het televisieprogramma Liefde voor muziek.In 2010 bevestigde Bart Kaëll na jarenlange geruchten dat hij homoseksueel is. Hij heeft een vaste relatie met Luc Appermont. Op 28 september 2018, tijdens hun gemeenschappelijke zaalshow Bart & Luc intiem, werd bekend gemaakt dat Kaëll en Appermont al sedert 2015 met elkaar zijn gehuwd. Het koppel is al 40 jaar samen.
		</p>
	</div>
</main>
</body>